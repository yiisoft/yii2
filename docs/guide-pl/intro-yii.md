Czym jest Yii
=============

Yii jest wysoko wydajnym, opartym na komponentach frameworkiem PHP do szybkiego programowania 
nowoczesnych stron internetowych. Nazwa Yii (wymawiana [ji:]) znaczy po chińsku "prosto i ewolucyjnie".
Może to być również rozumiane jako akronim dla Yes It Is!


Do czego Yii jest najlepsze ?
=============================

Yii jest frameworkiem www ogólnego przeznaczenia, co znaczy że może być użyte do kodowania 
wszystkich rodzajów aplikacji webowych używających PHP. Z uwagi na architekturę 
opartą na komponentach i wyrafinowane wsparcie dla mechanizmów buforowania, jest on odpowiedni
do tworzenia wielkich aplikacji jak portale, fora, systemy zarządzania treścią (CMS),
projekty komercyjne (e-sklepy), usługi webowe i inne.

Jak wygląda porównanie Yii z innymi frameworkami ?
==================================================

Jeśli już znasz inny framework, możesz docenić następujące cechy:

* Jak wiele frameworków, Yii implementuje architekturę MVC (model-widok-kontroller)
i wspiera organizację kodu zgodną z tym wzorcem.
* Yii opiera się na filozofii że kod powinien być pisany prosto i elegancko. Yii nie próbuje przeprojektowywać 
rzeczy tylko w celu dokładnego odwozowania wzorca projektowego.
* Yii jest pełnym frameworkiem dostarczającym sprawdzone i gotowe do użycia funkcjonalności: konstruktory zapytań
i ActiveRecord dla baz danych relacyjnych oraz NoSql; wsparcie dla RESTFull API; 
wielostopniowe wsparcie dla buforowania; i więcej.
* Yii jest niezwykle rozszerzalne. Możesz dostosować lub zmienić prawie każdy fragment rdzennego kodu. Możesz wykorzystać architekturę rozszerzeń, aby używać lub tworzyć łatwe do rozpowszechniania rozszerzenia.
* Wysoka wydajność jest zawsze głównym celem w Yii.

 
Wersje Yii
==========

Yii ma aktualnie <i>(2014-12-28 - przyp tłumacza)</i> rozpowszechniane dwie główne wersje: 1.1 i 2.0. Wersja 1.1 jest starszej generacji <i>(dla PHP 5.1)</i>
i jest w fazie utrzymaniowej. Wersja 2.0 jest całkowiecie przepisaną wersją Yii uwzględniającą
najnowsze technologie i protokoły, w tym Composer,PSR,przestrzenie nazw, traity i więcej.
Wersja 2.0 reprezentuje aktualną generację frameworka i otrzyma największe wsparcie programistów
przez najbliższe lata. Ten podręcznik jest wyłącznie o wersji 2.0.

Wymagania i zależności
======================

Yii 2.0 wymaga PHP 5.4.0 lub nowszego. Dokładniejsze wymagania dla konkretnych funkcjonalności
możesz sprawdzić uruchamiając tester wymagań `requirements.php` dołączony w każdym wydaniu Yii.

Używanie Yii wymaga podstawowej wiedzy o programowaniu obiektowym w PHP (OOP), ponieważ Yii
jest frameworkiem czysto obiektowym. Yii 2.0 wykorzystuje ostatnie udoskonalenia w PHP, jak 
przestrzenie nazw i traity. Zrozumienie tych konstrukcji pomoże ci łatwiej zdecydować się na Yii 2.0.

.
