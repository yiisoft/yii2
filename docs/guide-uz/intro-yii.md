Yii nima o`zi?
==============

Yii – bu tez ishlovchi komponentli PHP freymvork bo'lib, zamonaviy web ilovalarni tez yaratish uchun mo'ljallangan. Yii (`Yi` `[ji:]` kabi talaffuz qilinadi) so'zi xitoy tilida "oddiy va evolyutsiyalovchi" degan ma'noni anglatadi. Shuningdek Yii akronim sifatida qaralganda uning yoyilma matni **Yes It Is** tarzida qaralishi ham mumkin!


Yii ko'proq qanday masalalar uchun mos keladi?
----------------------------------------------

Yii – bu universal freymvork va uni barcha turdagi web ilovalar uchun qo'llash mumkin. Uning komponentli strukturasi va keshlashni juda zo'r qo'llab-quvvatlashi evaziga freymvork asosan portallar, forumlar, CMS, magazinlar yoki RESTful ilovalar kabi katta proyektlar uchun qo'l keladi.


Yii ni boshqa freymvorklar bilan solishtirish
---------------------------------------------

- Boshqa ko'pgina PHP freymvorklar singari Yii ham kodni tashkillashtirish uchun MVC (Model-View-Controller) modelidan foydalanadi.
- Yii faqat loyihalashtirishning ma'lum bir qolipiga ergashib dizaynni murakkablashtirmasdan sodda va elegantli kod yozish falsafasiga tayanadi.
- Yii full-stack freymvork hisoblanadi. Shuningdek o'z ichiga tekshirilgan va o'zini yaxshi ko'rsatgan relatsion va NoSQL ma'lumotlar ombori uchun yaratilgan ActiveRecord, REST API ni qo'llab quvvatlash, ko'p qatlamli keshlash kabi imkoniyatlarni oladi.
- Yii juda yaxhsi kengayishi mumkin. Siz asosiy kodni ixtiyoriy qismini almashtirishingiz yoki sozlashingiz mumkin. Kengaytirish arxitekturasiga bo'ysunib kodni boshqalar bilan ulashish yoki jamoatning kodidan foydalanish mumkin.
- Yii ning asosiy maqsadlaridan biri - ishlash tezligi.

Yii — bir odamning loyihasi emas. U unga yordam berayotgan ishlab chiquvchilar [katta jamoa][yii_team]si  tomonidan qo'llab quvvatlanadi va rivojlantiriladi. Freymvork ishlab chiquvchilari web ishlab chiqish va boshqa ilovalarni maromini kuzatishadi. Ko'proq mos keluvchi imkoniyatlar va eng yaxshi sinalgan amaliyotlar freymvork sodda va elegantli interfeysi tarzida qo'llaniladi.

[yii_team]: https://www.yiiframework.com/team

Yii talqinlari
--------------

Ayni vaqtda Yii ning ikkita yo'nalishi mavjud: 1.1 va 2.0. 1.1 yo'nalishi avvalgi avlod hisoblanadi va qo'llab quvvatlash holatida. 2.0 talqini - bu Composer, PSR, nomlar sohasi, treytlar(traits) va boshqa shular kabi ko'pgina oxirgi texnologiyalarni va *qaydnoma*larni qo'llovchi Yii ning to'liq boshqatdan yozilgan talqini. Mana shu talqinda navbatdagi yillarda uni yanada kuchaytirish nazarda tutilgan. Ushbu qo'llanma aynan 2.0 talqin haqida.


DT va bilimlarga talablar
-------------------------

Yii 2.0 PHP 5.4.0 va undan yuqorisini talab qiladi. Boshqa imkoniyatlar uchun talablarni bilish uchun har bir alohida yo'lga qo'yilgan freymvork bilan birga mos o'rnatilgan talablar tekshiruv skriptini ishga tushirishingiz mumkin.

Freymvork to'liq obektga mo'ljallangan dasturlashga (OMD) asoslanganligi bois Yii da ishlash uchun OMD ni umumiy tushunish talab etiladi. Shuningdek, PHP ning zamonaviy imkoniyatlari bo'lmish [nomlar soxasi](https://www.php.net/manual/ru/language.namespaces.php) va [treytlar](https://www.php.net/manual/ru/language.oop5.traits.php) ni o'rganish talab etiladi.
